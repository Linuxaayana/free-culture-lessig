<?xml version='1.0' encoding='UTF-8' ?>
<?xml-stylesheet href="docbook-css-0.4/driver.css" type="text/css"?>
<!DOCTYPE book PUBLIC "-//OASIS//DTD DocBook XML V4.5//EN"
"http://www.oasis-open.org/docbook/xml/4.5/docbookx.dtd">
<chapter label="" id="c-about-this-edition">
  <title>Om denne utgaven</title>
  <para>
Denne utgaven av <citetitle>Fri kultur</citetitle> er resultatet av
tre års frivillig arbeide.  Idéen kommer fra en diskusjon jeg hadde
med en venn for omtrent ti år siden, om opphavsrettsdebatten i Norge
og hvor sjelden de negative sidene med dagens opphavsrett kom opp i
offentligheten.  Sommeren 2012 tok jeg endelig en ny titt på idéen og
bestemte meg for å gi ut en bokmålsutgave av boken <citetitle>Free
Culture</citetitle>, oversatt av frivillige.
  </para>

  <para>
Takket være Skolelinux-prosjektet hadde jeg allerede erfaring med å
oversette Docbook-dokumenter, og det fremsto som et godt format også
for denne boken.  Jeg fant en Docbook-utgave laget av Hans Schou og
forbedret den slik at det ble mulig å lage en bok.  Dette ble starten
på oversetterprosjektet.  Jeg la til opplegg for å lage utgave både på
engelsk og bokmål, og etterlyste frivillige til å hjelpe meg med å
oversette.
  </para>

  <para>
Flere folk meldte seg.  Anders Hagen Jarmund, Kirill Miazine og Odd
Kleiva bidro til den første oversettelsen. Ralph Amissah og hans
SiSu-utgave bidro med registeroppføringer.  Morten Sickel og Alexander
Alemayhu hjalp til med å gjentegne noen av de originale figurene i
vektorformat.  Wivi Reinholdtsen, Ingrid Yrvin, Johannes Larsen og
Gisle Hannemyr bidro med svært verdifull korrekturlesing.  Håkon Wium
Lie hjalp meg med å spore opp gode skrifttyper uten brukbegrensninger
som erstatning for skrifttypene i den opprinnelige engelske utgaven.
Typesettingen ble gjort med dblatex, som ble valgt i stedet for
alternativene takket være uvurderlig og kjapp hjelp fra Benoît Guillon
og Andreas Hoenen i Debian.  Benoît Guillon ble til og med så
inspirert av dette prosjektet at han satte i gang med en fransk
utgave.  Thomas Gramstad donerte ISBN-numrene jeg trengte for å gjøre
det mulig å få bokhandel-distribusjon.  I tillegg gjort støtten fra
Lawrence Lessig at jeg fikk bedre bilder i boken &ndash; jeg er svært
takknemlig for at han fortsatt hadde de originale skjermbildene, over
11 år etter at han ga ut boken første gang.
  </para>

  <para>
På slutten av prosjektet, da oversettelsen var ferdig og det var på
tide å publisere, sa NUUG Foundation seg villig til å sponse trykking
av bøker til medlemmene av Stortinget og andre beslutningstakere i
Norge.
  </para>

  <para>
Jeg er svært takknemlig for tålmodigheten Mari og min familie har vist
meg gjennom dette prosjektet.
  </para>

  <para>
&ndash; Petter Reinholdtsen, Oslo 2015-10-11
  </para>

</chapter>
